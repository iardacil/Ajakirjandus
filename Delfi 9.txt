Malis algab Euroopa Liidu missioon sealsete sõjaväelaste väljaõpetamiseks, et riik suudaks edukalt võidelda islamistlike mässuliste vastu. Esimesed neli Mali pataljoni hakkavad treenima Euroopa instruktorite käe all Koulikoro baasis umbes 60 kilomeetri kaugusel pealinnast Bamakost.
Jaanuari alguses alanud Prantsusmaa juhitud interventsiooni tulemusena on suudetud Põhja-Mali islamistide käest tagasi võita. Võitlus riigi põhjaosas aga jätkub, vahendab BBC News.

22 Euroopa Liidu liikmesriigist Malisse saadetud 550 sõjaväelasest umbes 150 on instruktorid, ülejäänud aga toetav ja kaitset pakkuv personal.

Kõige rohkem sõjaväelasi pani välja Prantsusmaa – 207. Talle järgnevad Saksamaa (71), Hispaania (54), Suurbritannia (40), Tğehhi (34), Belgia (25) ja Poola (20).

Väljaõpe leiab aset Prantsuse brigaadikindral Fran?ois Lecointre'i juhtimisel ning see peaks kestma umbes 15 kuud.