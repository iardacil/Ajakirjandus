Sahara kõrbe piiril õpetavad Eesti kaitseväelased Mali sõdureid, töötavad tipptasemel luurekeskuses ja legendaarses kõrbelinnas Timbuktus. Nad teevad kõik selleks, et hoida ära kodusõda ja Aafrika murede kiire Euroopa ukselävele jõudmine.
Bamako lennujaamas kottpimedal õhtul lennukilt maha astudes langeb kuumus selga nagu leil. Lennujaama sissepääsu ees seisab ametnik termomeetriga. Ebola kontroll. Lauba vastu surutud kraadiklaas teeb piiksu ja reisija suunatakse edasi desinfitseerija juurde. Pärast seda ootab ees Mali. Rohkem kui miljon ruutkilomeetrit, millest pool on Sahara kõrbes. Malis on praegu Eesti suurim välismissioon, kaheksa Eesti kaitseväelast, peagi lisandub veel kuni kümme meest.

Mis on Eesti sõduritel asja Aafrikasse? Lühidalt öeldes: Mali ei saa ise hakkama riigi põhjaosa kontrollivate ülestõusnute ja islamistidega. Selleks on riigis nii Euroopa Liidu kui ka ÜRO missioonid, kus osaleb ka Eesti. Kuus eestlast õpetavad EL-i väljaõppemissiooni EUTM-i raames Mali sõdureid ja kaks töötavad ÜRO rahuvalvemissioonis MINUSMA.

Mali sõdurid on innukad õppima. Probleem on selles, et tase, kust nad alustavad, on madal.
Euroopa Liidu treeningumissioon tegutseb pealinnast Bamakost 70 kilomeetri kaugusel Koulikoros. Euroopas tühine vahemaa tähendab Aafrikas kahte tundi sõitmist. Tee on auklik, mühklik, ebatasane. Liiklus on tihe. Tee ääres käib äri. Müüakse kõike söödavat nii elusa kui ka surnuna, potte-panne, mööblit. Otse tänava kõrval on ka pagaritöökoda – suur ahi, mille kõrval ripub pool looma lihakeret. Kellel parasjagu äri ajada ei ole, veab tooli tänava äärde ning istub ja vaatab, kuidas elu mööda vuhiseb. Õhtul tehakse samas teetolmus valmis söök. Kõik, mis jääb ärist ja elust üle, visatakse maha. Kui rämps jalgu jääb, kuhjatakse see hunnikusse ja pannakse põlema. Maastikku katavad kilekotid nii kaugele, kui silm ulatub. „Näe, Aafrika on sinimustvalge,” viskab üks Eesti kaitseväelane kilekottide levinumaid värve kommenteerides nalja.

Sõdurid ja ebausk
Koulikoro sõjaväebaasis tegutseva treeningumissiooni eesmärk on vähem kui kolme kuuga anda pataljoni tasemel väljaõpe, et nad saaksid oma riiki ülestõusnute vastu kaitsta. Mali sõdurid on innukad õppima. Probleem on selles, et tase, kust nad alustavad, on madal ja alustada tuleb üksikvõitleja tasandist, mis meie kaitseväes võtab üksi kolm kuud. Ja kolm kuud on väga lühike aeg, et jõuda üksikvõitleja tasandist pataljonini. „See on raske,” tunnistab üks Eesti instruktor. „Püüame, et nad oleksid lõpuks kõigist teemadest kuulnud, üht-teist näinud ja mõnda asja ka harjutanud,” lisab ta. „Tähtis on tähelepanu hoida, sest neil tikub tähelepanu hajuma. Teooriat ei ole väga mõtet õpetada, vaid pigem praktiliselt,” räägib instruktor. Eestlased tahavad oma tööd võimalikult hästi teha ja püüavad õpet põnevaks teha. Näiteks on seal pallimängud suure au sees ja nii on osa üldfüüsilisi harjutusi asendatud jalgpalli või korvpalliga, sest need annavad sõduritele motivatsiooni päeva ülejäänud osas taktika kallal pusida.

Probleem on ebausk. Instruktorid räägivad, kuidas kord pidid Mali sõdurid harjutama laagri ülespanekut – ja ikka nii, et telgid korralikus formatsioonis, põõsastes varjatud ja kaetud varjestusvõrkudega. Algus tuli malilastel kenasti välja ja instruktorid läksid eemale süüa valmistama. Naastes nägid nad, et laager on maha võetud, uuesti üles pandud keset lagedat välja ja süüdatud ka suur lõke. Ohu korral oleks laager nii kõigile näha. „Miks te nii tegite?” küsisid instruktorid. Malilased selgitasid, et põõsastes on kuri vaim vokla, kelle tõttu ei saa paraku sinna laagrit püstitada.

Rünnakut ei õpetata, selle põhjus on mullukevadine fiasko.
Probleem on ka relvastusega. Kõigile relvi ei jätku ja harjutama peab kordamööda. Euroopa väljaõppeabiga on malilased sellegipoolest rahul. „Probleeme ei ole,” kinnitab Keita-nimeline Mali sõdur puhkepäeval Koulikoro baasis kaasvõitlejatega kaarte mängides. Iseküsimus on, kas eestlaste ja teiste EUTM-i instruktorite pingutusest piisab, et Mali kaitseväe taset piisavalt tõsta. Oluline on seegi, et praegu õpetatakse malilastele ainult kaitset puudutavat. Rünnakut ei õpetata, selle põhjus on mullukevadine fiasko. Kaks Mali pataljoni said Euroopa väljaõppest suurt julgust ja läksid vapralt pealetungile vastase tugipunkte ära võtma. Mässulised said aga pidada kaitselahingut, nende ettevalmistus oli parem ja nii kaotasid Mali pataljonid armetult ning palju mehi hukkus. Nüüd püüab EUTM teha nii, et malilased ei tormaks uisapäisa vallutusretkedele. Instruktorid ise on Mali missiooniga rahul. Töö on huvitav ja ohutase Lõuna-Malis on madal, sest ei ole Afganistanist tuntud isevalmistatud lõhkekehade IED-de ohtu ja väljaõpetatavad suhtuvad eurooplastesse heakskiidu ja lugupidamisega.

„Soe ja päikeseline”
Põhja-Malis, iseseisvuslaste-mässuliste aladel olukord päris nii hea ei ole. „Aga ilm on siin soe ja päikeseline,” teatab Põhja-Malis Timbuktus teeniv major Madis Toompalu laia naeratusega, milles on irooniat. Soe ja päikeseline tõesti, aga kuumus on üle 50 kraadi. Lõuna-Malis ei saa tavainimene arugi, et riigis on sõda, aga Timbuktu lähedal, kus asub kaks MINUSMA pataljoni, ei saa Toompalu ilma relvata ringi käia. Grupeeringute vahelisi jõukatsumisi on pidevalt. On ka rahuvalvajate vastu suunatud enesetapurünnakuid ja IED-sid, millega püütakse rünnata enamasti teid ja lennuvälju, kuid on proovitud tungida ka MINUSMA baasi. Möödunud aastal hukkus MINUSMA missioonil 46 inimest, neist enim IED-de tõttu.

Ei saa käed rüpes pealt vaadata, kuidas Aafrika keskel paisub veel üks konfliktikolle.
Eesti annab oma panuse ka ASIFU luurekeskuse töösse ja seda praegu ühe ohvitseriga. Norra rahvusvaheliste suhete instituudi hinnangul on Malis ÜRO missioonide võimekaim luurekeskus, selle töös osalevad spetsialistid Hollandist, Saksamaalt, Norrast, Rootsist, Taanist ja Soomest. Keskuse eesmärk on varustada rahuvalvemissiooni tegutsemiseks vajaliku teabega alates kohalikest oludest ja meeleoludest. Mõistagi ei saa luurekeskuse tööst ega töötajatest täpsemalt rääkida, kuid teada on, et keskuse käsutuses on nii kopterid, droonid kui ka muud moodsad vahendid.

On selge, et keegi ei suuda Aafrikat „korda teha”. Selge on ka see, et ei saa käed rüpes pealt vaadata, kuidas Aafrika keskel paisub veel üks konfliktikolle, sest muidu jõuab Aafrika probleem kiiresti Euroopasse. Nimelt liiguvad Mali kaudu Euroopasse narkootikumid ja ka sõja jalust pagejate laine jõuab inimsmugeldajate kaudu lõpuks Euroopa piiridele.

Eestlased heas kirjas
Aafrika sisekonfliktides riikidest Euroopani jõudvate põgenike arv on viimase kahe aastaga pidevalt suurenenud. Kuna inimkaubitsejad küsivad oma teenuste eest soolast hinda, jõuavad Euroopani peamiselt noored ja tugevad mehed, mitte haavatavamas olukorras naised ega lapsed. Nii ongi ilmne, et ÜRO ja EL-i missioone on vaja. Iseasi on, kas nad suudavad Malis rahu tagada. Igal juhul võtab see aastaid ja ÜRO missiooni kohalolu riigis võib olla vajalik veel aastakümneid.

Kuid missioonidel on üks Eestile oluline nüanss ka see, et Eesti kaitseväelastele on see hea võimalus tööd teha ja kogemusi hankida. „Malil on riigina pikk tee minna, et end ise majandama hakata, sest on näha, et riigi juhtimise oskust ei ole. Aga missioonidel on Eesti ohvitserid ja allohvitserid heas kirjas ja nad teevad head tööd. Meie saame siit hea kogemuse,” ütleb kindralleitnant Riho Terras oma Mali-visiidi viimasel päeval kokkuvõtteks.

Iseseisvuslased, dşihadistid ja narkovedu – ülestõusud on kestnud juba 50 aastat
Mali, nagu enamik Aafrika riike, iseseisvus 1960-ndatel. Koloniaalajastul vaba käega tõmmatud piirid jäid paika ja nii ühendati üheks hiigelsuureks riigiks maalahmakas, mis kõige laiemalt võttes jaguneb kaheks – roheliseks lõunaosaks, kus voolab Nigeri jõgi ja elavad mustanahalised põllupidajad, ning kõrbeliseks põhjaosaks, kus elavad berberi päritolu ja nomaadliku eluviisiga tuareegid. Malis elab kokku veidi üle 15 miljoni inimese ja tuareege on u 1,3 miljonit.

Mali on verivaene ja asub maailma vaeseimate riikide esikümne piiril. Seda hoolimata sellest, et maavarana leidub riigis kulda, kaevandatakse ka soola ning kasvatatakse ekspordiks puuvilla ja karja. Kirjutada ja lugeda oskab veidi üle kolmandiku inimesi.

Konflikt lõunas asuva Mali keskvalitsuse ja põhjaosa tuareegide vahel on kestnud juba riigi iseseisvumisest saadik. Lihtsustades on kogu häda põhjus selles, et tuareegid tahaksid iseseisvust või vähemasti mingit laadi autonoomiat. Tuareegide ülestõusud algasid juba 1960-ndatel, siis aitas Mali keskvalitsusel neid maha suruda NSV Liit, mis Maliga sõbrustas ja suunas riiki sotsialismi poole. Uus ülestõus tuli 1990-ndatel. See suruti maha, lubades tuareegidele garantiisid, kuid paljud neist ununesid peagi ja lubatut kõrbesse ei jõudnud. Uus ülestõus algas 2007. aastal ja lõppes kaks aastat hiljem vaherahuga. Ei läinud kaua, kui pinged uuesti kogunema hakkasid. Tuareegid moodustasid poliitilis-sõjalise organisatsiooni Mouvement National pour la Libération de l’Azawad (MNLA) ehk rahvuslik liikumine Azawadi vabastamiseks. 2012. aasta algul alustas MNLA võitlust Mali kesk­võimu vastu ja kuulutas hiljem välja nn iseseisva Azawadi riigi. Mali kaitseväest polnud eri riikide sõjalistes konfliktides – näiteks Liibüas – palgasõduritena võidelnud tuareegidele vastast ja enne suve vallutasid tuareegid riigi põhjaosa tähtsamad keskused. Iseseisvuse nimel tegutsevad ja leebet islamit järgivad tuareegid oli aga ainult üks Mali probleeme.

Suvel pärast MNLA vallutusi sekkusid sõjategevusse MNLA-ga tülli läinud islamistlikud rühmitused, neist suurimana Ansar Dine ja al-Qaida taustaga MOJWA. Elukutselistel sõdijatel põhinevad rühmitused olid vaenujalal nii valitsuse kui ka MNLA-ga.

Miks islamistid sekkusid? Mali kaudu liigub suur osa narkootikumidest, mis tuuakse Lõuna-Ameerika „tootjariikidest” ja viiakse Euroopasse. Lõuna-Ameerikast on kõige lühem ookeani ületav lennuteekond just Mali naaberriiki Guineasse. Selge on, et narkokaubitsejad ei taha ülearu pikki ega riskantseid lende ette võtta ja nii jõuabki Lõuna-Ameerika narkootikum Aafrika randa, kust seda siis suurte, halvasti valvatud piiridega ja korrumpeerunud riikide kaudu edasi veetakse.

Dşihadistid rahastavad oma terrorismitegusid sageli just narkokaubandusega ja selleks, et valgustkartva äriga rahus toimetada, on neile vaja, et valitsusväed riigi põhjaosast eemale hoiaksid. Samuti tegelevad narkokaubandusega tuareegid. Kõrbe tundvad ja osavalt üle riigipiiride liikuvad tuareegid on alati elatise teenimiseks tegelenud kaubandusega, sealhulgas ka orjakaubandusega, ja nad ei tee ülearu vahet, kui üks kaubaartikkel asendub teisega ehk narkootikumidega.

Eesti kõrbesõdurite võimatu missioon Aafrikas (15)
26. veebruar 2015 03:30
4Tuuli Jõesaar
Tuuli Jõesaar
Mali, Bamako-Koulikoro
Aafrikas ei ole mõtet köögile seinu ümber ehitada, niigi on palav. Sellises väliköögis valmib Mali kaitseväe pataljoni söök. Tol päeval oli parasjagu menüüs riis, liha ja pildil olevas pajas keev sibulakaste.
Aafrikas ei ole mõtet köögile seinu ümber ehitada, niigi on palav. Sellises väliköögis valmib Mali kaitseväe pataljoni söök. Tol päeval oli parasjagu menüüs riis, liha ja pildil olevas pajas keev sibulakaste.
Fotod: Tuuli Jõesaar

Sahara kõrbe piiril õpetavad Eesti kaitseväelased Mali sõdureid, töötavad tipptasemel luurekeskuses ja legendaarses kõrbelinnas Timbuktus. Nad teevad kõik selleks, et hoida ära kodusõda ja Aafrika murede kiire Euroopa ukselävele jõudmine.
Bamako lennujaamas kottpimedal õhtul lennukilt maha astudes langeb kuumus selga nagu leil. Lennujaama sissepääsu ees seisab ametnik termomeetriga. Ebola kontroll. Lauba vastu surutud kraadiklaas teeb piiksu ja reisija suunatakse edasi desinfitseerija juurde. Pärast seda ootab ees Mali. Rohkem kui miljon ruutkilomeetrit, millest pool on Sahara kõrbes. Malis on praegu Eesti suurim välismissioon, kaheksa Eesti kaitseväelast, peagi lisandub veel kuni kümme meest.

Mis on Eesti sõduritel asja Aafrikasse? Lühidalt öeldes: Mali ei saa ise hakkama riigi põhjaosa kontrollivate ülestõusnute ja islamistidega. Selleks on riigis nii Euroopa Liidu kui ka ÜRO missioonid, kus osaleb ka Eesti. Kuus eestlast õpetavad EL-i väljaõppemissiooni EUTM-i raames Mali sõdureid ja kaks töötavad ÜRO rahuvalvemissioonis MINUSMA.

Mali sõdurid on innukad õppima. Probleem on selles, et tase, kust nad alustavad, on madal.
Euroopa Liidu treeningumissioon tegutseb pealinnast Bamakost 70 kilomeetri kaugusel Koulikoros. Euroopas tühine vahemaa tähendab Aafrikas kahte tundi sõitmist. Tee on auklik, mühklik, ebatasane. Liiklus on tihe. Tee ääres käib äri. Müüakse kõike söödavat nii elusa kui ka surnuna, potte-panne, mööblit. Otse tänava kõrval on ka pagaritöökoda – suur ahi, mille kõrval ripub pool looma lihakeret. Kellel parasjagu äri ajada ei ole, veab tooli tänava äärde ning istub ja vaatab, kuidas elu mööda vuhiseb. Õhtul tehakse samas teetolmus valmis söök. Kõik, mis jääb ärist ja elust üle, visatakse maha. Kui rämps jalgu jääb, kuhjatakse see hunnikusse ja pannakse põlema. Maastikku katavad kilekotid nii kaugele, kui silm ulatub. „Näe, Aafrika on sinimustvalge,” viskab üks Eesti kaitseväelane kilekottide levinumaid värve kommenteerides nalja.

 
Üks Mali apelsinimüüja ei osanud ilmselt aimatagi, et ühel päeval peatub tema teeäärse müügiputka juures pesuehtne kindral koos kaaskonnaga. Apelsinid olid maitsvad ja nii müüja kui ka kindral rõõmsad. Foto: Tuuli Jõesaar
Sõdurid ja ebausk
Koulikoro sõjaväebaasis tegutseva treeningumissiooni eesmärk on vähem kui kolme kuuga anda pataljoni tasemel väljaõpe, et nad saaksid oma riiki ülestõusnute vastu kaitsta. Mali sõdurid on innukad õppima. Probleem on selles, et tase, kust nad alustavad, on madal ja alustada tuleb üksikvõitleja tasandist, mis meie kaitseväes võtab üksi kolm kuud. Ja kolm kuud on väga lühike aeg, et jõuda üksikvõitleja tasandist pataljonini. „See on raske,” tunnistab üks Eesti instruktor. „Püüame, et nad oleksid lõpuks kõigist teemadest kuulnud, üht-teist näinud ja mõnda asja ka harjutanud,” lisab ta. „Tähtis on tähelepanu hoida, sest neil tikub tähelepanu hajuma. Teooriat ei ole väga mõtet õpetada, vaid pigem praktiliselt,” räägib instruktor. Eestlased tahavad oma tööd võimalikult hästi teha ja püüavad õpet põnevaks teha. Näiteks on seal pallimängud suure au sees ja nii on osa üldfüüsilisi harjutusi asendatud jalgpalli või korvpalliga, sest need annavad sõduritele motivatsiooni päeva ülejäänud osas taktika kallal pusida.

 
Bensiin on malilaste jaoks kohutavalt kallis ja maksab peaaegu niisama palju kui Eestis, kuigi sealne keskmine palk on ainult paarsada dollarit. Nii õitsevad teeäärsed bensiinijaamad, kus mopeedidele saab kütust osta pudelikaupa. Foto: Tuuli Jõesaar
Probleem on ebausk. Instruktorid räägivad, kuidas kord pidid Mali sõdurid harjutama laagri ülespanekut – ja ikka nii, et telgid korralikus formatsioonis, põõsastes varjatud ja kaetud varjestusvõrkudega. Algus tuli malilastel kenasti välja ja instruktorid läksid eemale süüa valmistama. Naastes nägid nad, et laager on maha võetud, uuesti üles pandud keset lagedat välja ja süüdatud ka suur lõke. Ohu korral oleks laager nii kõigile näha. „Miks te nii tegite?” küsisid instruktorid. Malilased selgitasid, et põõsastes on kuri vaim vokla, kelle tõttu ei saa paraku sinna laagrit püstitada.

Rünnakut ei õpetata, selle põhjus on mullukevadine fiasko.
Probleem on ka relvastusega. Kõigile relvi ei jätku ja harjutama peab kordamööda. Euroopa väljaõppeabiga on malilased sellegipoolest rahul. „Probleeme ei ole,” kinnitab Keita-nimeline Mali sõdur puhkepäeval Koulikoro baasis kaasvõitlejatega kaarte mängides. Iseküsimus on, kas eestlaste ja teiste EUTM-i instruktorite pingutusest piisab, et Mali kaitseväe taset piisavalt tõsta. Oluline on seegi, et praegu õpetatakse malilastele ainult kaitset puudutavat. Rünnakut ei õpetata, selle põhjus on mullukevadine fiasko. Kaks Mali pataljoni said Euroopa väljaõppest suurt julgust ja läksid vapralt pealetungile vastase tugipunkte ära võtma. Mässulised said aga pidada kaitselahingut, nende ettevalmistus oli parem ja nii kaotasid Mali pataljonid armetult ning palju mehi hukkus. Nüüd püüab EUTM teha nii, et malilased ei tormaks uisapäisa vallutusretkedele. Instruktorid ise on Mali missiooniga rahul. Töö on huvitav ja ohutase Lõuna-Malis on madal, sest ei ole Afganistanist tuntud isevalmistatud lõhkekehade IED-de ohtu ja väljaõpetatavad suhtuvad eurooplastesse heakskiidu ja lugupidamisega.

„Soe ja päikeseline”
Põhja-Malis, iseseisvuslaste-mässuliste aladel olukord päris nii hea ei ole. „Aga ilm on siin soe ja päikeseline,” teatab Põhja-Malis Timbuktus teeniv major Madis Toompalu laia naeratusega, milles on irooniat. Soe ja päikeseline tõesti, aga kuumus on üle 50 kraadi. Lõuna-Malis ei saa tavainimene arugi, et riigis on sõda, aga Timbuktu lähedal, kus asub kaks MINUSMA pataljoni, ei saa Toompalu ilma relvata ringi käia. Grupeeringute vahelisi jõukatsumisi on pidevalt. On ka rahuvalvajate vastu suunatud enesetapurünnakuid ja IED-sid, millega püütakse rünnata enamasti teid ja lennuvälju, kuid on proovitud tungida ka MINUSMA baasi. Möödunud aastal hukkus MINUSMA missioonil 46 inimest, neist enim IED-de tõttu.

Ei saa käed rüpes pealt vaadata, kuidas Aafrika keskel paisub veel üks konfliktikolle.
Eesti annab oma panuse ka ASIFU luurekeskuse töösse ja seda praegu ühe ohvitseriga. Norra rahvusvaheliste suhete instituudi hinnangul on Malis ÜRO missioonide võimekaim luurekeskus, selle töös osalevad spetsialistid Hollandist, Saksamaalt, Norrast, Rootsist, Taanist ja Soomest. Keskuse eesmärk on varustada rahuvalvemissiooni tegutsemiseks vajaliku teabega alates kohalikest oludest ja meeleoludest. Mõistagi ei saa luurekeskuse tööst ega töötajatest täpsemalt rääkida, kuid teada on, et keskuse käsutuses on nii kopterid, droonid kui ka muud moodsad vahendid.

On selge, et keegi ei suuda Aafrikat „korda teha”. Selge on ka see, et ei saa käed rüpes pealt vaadata, kuidas Aafrika keskel paisub veel üks konfliktikolle, sest muidu jõuab Aafrika probleem kiiresti Euroopasse. Nimelt liiguvad Mali kaudu Euroopasse narkootikumid ja ka sõja jalust pagejate laine jõuab inimsmugeldajate kaudu lõpuks Euroopa piiridele.

Eestlased heas kirjas
Aafrika sisekonfliktides riikidest Euroopani jõudvate põgenike arv on viimase kahe aastaga pidevalt suurenenud. Kuna inimkaubitsejad küsivad oma teenuste eest soolast hinda, jõuavad Euroopani peamiselt noored ja tugevad mehed, mitte haavatavamas olukorras naised ega lapsed. Nii ongi ilmne, et ÜRO ja EL-i missioone on vaja. Iseasi on, kas nad suudavad Malis rahu tagada. Igal juhul võtab see aastaid ja ÜRO missiooni kohalolu riigis võib olla vajalik veel aastakümneid.

Kuid missioonidel on üks Eestile oluline nüanss ka see, et Eesti kaitseväelastele on see hea võimalus tööd teha ja kogemusi hankida. „Malil on riigina pikk tee minna, et end ise majandama hakata, sest on näha, et riigi juhtimise oskust ei ole. Aga missioonidel on Eesti ohvitserid ja allohvitserid heas kirjas ja nad teevad head tööd. Meie saame siit hea kogemuse,” ütleb kindralleitnant Riho Terras oma Mali-visiidi viimasel päeval kokkuvõtteks.

Ajakirjaniku reisi Malisse rahastas Eesti kaitsevägi.

Iseseisvuslased, dşihadistid ja narkovedu – ülestõusud on kestnud juba 50 aastat
Mali, nagu enamik Aafrika riike, iseseisvus 1960-ndatel. Koloniaalajastul vaba käega tõmmatud piirid jäid paika ja nii ühendati üheks hiigelsuureks riigiks maalahmakas, mis kõige laiemalt võttes jaguneb kaheks – roheliseks lõunaosaks, kus voolab Nigeri jõgi ja elavad mustanahalised põllupidajad, ning kõrbeliseks põhjaosaks, kus elavad berberi päritolu ja nomaadliku eluviisiga tuareegid. Malis elab kokku veidi üle 15 miljoni inimese ja tuareege on u 1,3 miljonit.

Mali on verivaene ja asub maailma vaeseimate riikide esikümne piiril. Seda hoolimata sellest, et maavarana leidub riigis kulda, kaevandatakse ka soola ning kasvatatakse ekspordiks puuvilla ja karja. Kirjutada ja lugeda oskab veidi üle kolmandiku inimesi.

Konflikt lõunas asuva Mali keskvalitsuse ja põhjaosa tuareegide vahel on kestnud juba riigi iseseisvumisest saadik. Lihtsustades on kogu häda põhjus selles, et tuareegid tahaksid iseseisvust või vähemasti mingit laadi autonoomiat. Tuareegide ülestõusud algasid juba 1960-ndatel, siis aitas Mali keskvalitsusel neid maha suruda NSV Liit, mis Maliga sõbrustas ja suunas riiki sotsialismi poole. Uus ülestõus tuli 1990-ndatel. See suruti maha, lubades tuareegidele garantiisid, kuid paljud neist ununesid peagi ja lubatut kõrbesse ei jõudnud. Uus ülestõus algas 2007. aastal ja lõppes kaks aastat hiljem vaherahuga. Ei läinud kaua, kui pinged uuesti kogunema hakkasid. Tuareegid moodustasid poliitilis-sõjalise organisatsiooni Mouvement National pour la Libération de l’Azawad (MNLA) ehk rahvuslik liikumine Azawadi vabastamiseks. 2012. aasta algul alustas MNLA võitlust Mali kesk­võimu vastu ja kuulutas hiljem välja nn iseseisva Azawadi riigi. Mali kaitseväest polnud eri riikide sõjalistes konfliktides – näiteks Liibüas – palgasõduritena võidelnud tuareegidele vastast ja enne suve vallutasid tuareegid riigi põhjaosa tähtsamad keskused. Iseseisvuse nimel tegutsevad ja leebet islamit järgivad tuareegid oli aga ainult üks Mali probleeme.

Suvel pärast MNLA vallutusi sekkusid sõjategevusse MNLA-ga tülli läinud islamistlikud rühmitused, neist suurimana Ansar Dine ja al-Qaida taustaga MOJWA. Elukutselistel sõdijatel põhinevad rühmitused olid vaenujalal nii valitsuse kui ka MNLA-ga.

Miks islamistid sekkusid? Mali kaudu liigub suur osa narkootikumidest, mis tuuakse Lõuna-Ameerika „tootjariikidest” ja viiakse Euroopasse. Lõuna-Ameerikast on kõige lühem ookeani ületav lennuteekond just Mali naaberriiki Guineasse. Selge on, et narkokaubitsejad ei taha ülearu pikki ega riskantseid lende ette võtta ja nii jõuabki Lõuna-Ameerika narkootikum Aafrika randa, kust seda siis suurte, halvasti valvatud piiridega ja korrumpeerunud riikide kaudu edasi veetakse.

Dşihadistid rahastavad oma terrorismitegusid sageli just narkokaubandusega ja selleks, et valgustkartva äriga rahus toimetada, on neile vaja, et valitsusväed riigi põhjaosast eemale hoiaksid. Samuti tegelevad narkokaubandusega tuareegid. Kõrbe tundvad ja osavalt üle riigipiiride liikuvad tuareegid on alati elatise teenimiseks tegelenud kaubandusega, sealhulgas ka orjakaubandusega, ja nad ei tee ülearu vahet, kui üks kaubaartikkel asendub teisega ehk narkootikumidega.

 
Graafika: Maret Müür
Poolteise aastaga on hukkunud 46 ÜRO rahuvalvajat, missioonil osaleb 9000 sõdurit
Olukorraga toimetulekuks palus Mali valitsus Prantsusmaalt abi ja ÜRO loal alustas 2013. aastal missiooni Serval. Prantslased lõid aina enam lõuna poole tungivad rühmitused põhja poole tagasi ja missioon lõppes mullu suvel. Selle kõrval asuski tuge pakkuma ÜRO rahuvalvemissioon MINUSMA (United Nations Multidimensional Integrated Stabilization Mission in Mali), mile aastaeelarve on u 550 miljonit eurot. MINUSMA-s osaleb üle 9000 sõduri 40 riigist ja see on praegu ÜRO suuruselt kolmas missioon. Iga missiooniga käivad paratamatult kaasas ka inimkaotused, kuid õnneks on MINUSMA missioon suhteliselt turvaline. Seal on hukkunud praeguseks ehk veidi üle poolteise aastaga 46 sõdurit. (Afganistani missiooni mustematel päevadel hukkus seal aastas üle 700 koalitsioonivägede sõduri.)

Samal ajal kui ÜRO ja EL-i missioonid püüavad riigis olukorda sõjaliselt stabiliseerida, püütakse muidugi leida ka poliitilist lahendust.

Alşeeria vahendusel on läbirääkimised praegu viiendal ringil, osapoolteks on Mali valitsus koos erinevate keskvõimu toetavate rühmitustega ning teiselt poolt tuareegide MNLA ja araablaste rühmitus MAA. Möödunud neljapäeval, 19. veebruaril jõuti kokkuleppele, et vastastikune vaenutegevus lõpetatakse, aga suurem töö on ees.