Mali on küll 95-protsendiliselt moslemiusku riik, see aga ei vähendanud riigi valdavalt mustanahalise lõunaosa ğokki, kui islamistid asusid maa põhjaosas möödunud aastal ğariaadi vaimus röövlitel käsi küljest raiuma ja abieluvälises kooselus paare kividega surnuks loopima.

 Hiljuti Malis ELi väljaõppemissioonil «EUTM Mali» teenistuse lõpetanud Eesti ohvitseri sõnul oli põhjas juhtunu pealinna Bamako rahvale ğokk. «Lõuna-Malis on islami kiht üsna õhuke,» arvab ta. «Miniseelikutes tüdrukud sõidavad mopeediga ringi ja joovad kõrtsis õlut.»

Sestap oli nende jaoks enam kui teretulnud ka Prantsusmaa juhtimisel tänavu talvel alanud sõjaline operatsioon «Serval». Prantsuse ning nende väejuhatuse all olnud Tğaadi ja Mali sõdurid lõid islamistid üsna kiirelt tagasi.

Ning nüüd – nagu kinnitab seesama Bamakos teeninud Eesti kaitseväelane, kelle nime teenistusega seonduvalt avaldada ei saa – kaunistavad kohalikke taksosid lisaks Mali enda liidrite ja Che Guevara piltidele ka Prantsuse presidendi Fran?ois Hollande’i fotod. «Vormi kandes oled sa tänavatel kõige populaarsem tegelane, sest nad peavad sind prantslaseks,» iseloomustab ta.

Kuigi praegu käib Malis koguni kolm sõjaväelist operatsiooni – prantslaste «Serval» ning sellele lisaks ka «EUTM Mali» ja ÜRO «MINUSMA» –, ei või Postimehega rääkinud eestlase sõnul olukorda kuidagi iseloomustada kui riigi uueks loomist. 11. augustil peetud valimised näitasid tema sõnul selgelt, et malilased ei taha suuri muutusi.

«Neile meeldib nende uus president Ibrahim Boubacar Ke?ta – vana sotsialist ja riigi sekkumise pooldaja,» iseloomustab ta. «Nende arvates peab riik valitsema, raha jagama, korraldama. Nii on mõnus elada – nad lükkavad vastutuse presidendile.»

Mõnus oli elu ka enne islamistide pealetungi, mille peatamiseks Prantsusmaa ÜRO Julgeolekunõukogu mullu detsembris vastu võetud resolutsiooni alusel «Servalile» saatis. Alşeeriast ja mujalt Põhja-Malisse kolinud islamistid ajasid seal kõikvõimalikku «bisnist» – salakaubitsesid, võtsid pantvange ja lasid neid siis valitsusele lähedaste inimeste vahendusel vabadusse nii, et ka vahendajad selle pealt oma jao teenisid.

Pisut konservatiivsem ja heledamat verd kõrbeline põhjaosa ning majanduslikult jõukam ja liberaalsem mustanahaline lõuna eksisteerisid suuremate kokkupõrgeteta.

«Kõikidel oli tore olla seal Põhja-Malis,» iseloomustab ta. «Valitsuse võim kestis Timbuktu-Gao jooneni, mingi väike garnison oli Kidalis, aga bisnis käis segamatult. Kahtlemata olid sellega seotud ka eelmine Mali president ja Bamako eliit oli sellega seotud.»

Suur majandusharu oli narkotransiit: lennukid Ladina-Ameerika kokaiinilaadungitega maandusid Malis, kust kaup edasi läbi Alşeeria ja Mauritaania Euroopasse toimetati. Mõne aasta eest leitud Kidali lähedalt mahajäetult terve Boeing.

Laheda elu, kus keskvõim ei puudutanud servaalasid ja islamistid omakorda ei seganud valitsust ning kõik teenisid väikese kasumi, lõpetas tasakaalu paigast löönud noorte ja vihaste tuareegide saabumine. Kui järjekordse ülestõusu läbi oma soovidele nii Malis kui rahvusvaheliselt uut tähelepanu tõmmanud tuareegidega üritavad praegu läbi rääkida nii prantslased kui keskvõim, siis dşihadistidele oli tagajärg väga õnnetu.

«Põhja-Malist on nad sisuliselt välja löödud,» ütleb «EUTM Malis» teeninud eestlane. «Prantslased tapsid neist 400–500 ära, ülejäänud pagesid oma leivaisade juurde Alşeeriasse, Mauritaaniasse… Uus turvaala neile on Lõuna-Liibüa.»

Suvel üritasid islamistid üsna tulutult veel asümmeetrilist taktikat. Katsetati isevalmistatud pomme – paraku pole Mali kõrbes liiklussõlmi ja ilmastik hävitab pommimeistri kätetöö suure tõenäosusega enne, kui lõhkekeha ohvri leiab. Pandi plahvatama enesetapupommid – enamasti oli resultaadiks aga vaid terroristi surm.

Ka rahva meeled ja südamed polnud islamistidele just avatud. Lõunas vihkavad neid kõik, põhjas on küll konservatiivsemaid alasid, kuid ka seal takistavad värbamist liidrite lahkumine ja võitlejate demoraliseerumine.

Hoolimata varasematest plaanidest prantslased aga siiski «Servalil» teenivaid vägesid suvel järsult vähendama ei asunud.

«Eks nad hoiavad lihtsalt kätt pulsil: hoiavad malilastel silma peal, et nad kuritegusid ei sooritaks, korraldavad läbiotsimisoperatsioone, kui kohalikud teatavad mõnest vanast pommist, korjavad need ära, ilmselt eriüksuslased teevad patrulle mägedes,» kirjeldab Eesti kaitseväelane. «Põhimõtteliselt on seal lihtsalt kohal, et vajadusel kiirelt reageerida.»

Omaette tähelepanu nõuavad prantslastelt Mali armees teenivad tuareegid. Need on üksused, kes jäid Bamakole lojaalseks ka ülestõusu ajal. See aga omakorda tingib Mali armee koosseisus põhja saadetud tuareegide ja nende teisel poolel olnud rahvuskaaslaste vahel igapäevaseid vastasseise ja provokatsioone, mis kujutavad endast ka igapäevast ohtu keskvõimu ja tuareegide vahel püsiva rahu ja lepituse leidmisele.

Veninud on ka prantslaste asemel rahu valvama pidava ÜRO operatsiooni «MINUSMA» mehitamine. Isegi Aafrika riigid, Euroopast rääkimata, pole väga innukad sinna panustama.

ELi väljaõppemissiooni Malis iseloomustab ta aga positiivses võtmes. Erinevalt näiteks afgaani armeesse värvatavatest võib Mali sõjaväelasi üldiselt usaldada ja nende suhtumine instruktoritesse on positiivne.
