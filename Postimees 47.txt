Kaitseminister Sven Mikser sõidab järgmise nädala alguses visiidile Malisse.

Mikseri visiit algab esmaspäeval ning kestab neljapäevani, visiidi käigus tutvub minister Malis viibivate kaitseväelaste teenistusega, edastas kaitseministeerium.

Malis teenib praegu kokku kaheksa Eesti kaitseväelast. Üks ohvitser teenib ÜRO rahuvalvemissioonil MINUSMA ning lisaks teenib kaitseväe üksus Euroopa Liidu väljaõppemissioonil, mille eesmärk on taastada Mali relvajõudude sõjaline võime.